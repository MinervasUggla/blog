---
layout: post
title: Väinö Linna - Söner av ett folk
author: Minervas Uggla
category: recension
---
Söner av ett folk är den tredje boken i Väinö Linnas trilogi om den finska bonden. Boken tar vid efter det förödande klasskriget och de våldsamma övergreppen mot de röda som följer det. Från ett bottenperspektiv får vi följa den långsamma och svåra uppgiften att ena och försona ett splittrat samhälle. De röda blir utstötta och föraktade samtidigt som en fascistisk rörelse, som vill göra sig av med de röda en gång för alla, växer sig starkare. Parallellt med detta följer vi samhällets modernisering, det är fordon och telefoner, allt gör livet lättare samtidigt som våra protagonister till tider har svårt att förhålla sig till den snabba tekniska förändringen. Vidare kommer andra världskrigen och Finlands deltagande däri. Gamla sår läks och nya uppstår i deras ställe. Även om denna bok inte når hela vägen upp till "Upp trälars" nivå av mänsklig insikt och introspektion är denna avdelningen fantastisk likväl. Att läsa _Under Polstjärnan_ borde ses som obligatorisk allmänbildning för alla i vårt avlånga land, en så djupgående insikt i vårt grannlands historia är svår att hitta. 
